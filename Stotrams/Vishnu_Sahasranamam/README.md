# Vishnu Sahasranamam

ōṃ śuklāmbaradharaṃ viṣṇuṃ śaśivarṇaṃ chaturbhujam ।   
prasannavadanaṃ dhyāyēt sarvavighnōpaśāntayē ॥ 1 ॥

~~yasyadviradavaktrādyāḥ pāriṣadyāḥ paraḥ śatam ।~~  
~~vighnaṃ nighnanti satataṃ viṣvaksēnaṃ tamāśrayē~~ ॥ 2 ॥

vyāsaṃ vasiṣṭha naptāraṃ śaktēḥ pautramakalmaṣam ।   
parāśarātmajaṃ vandē śukatātaṃ tapōnidhim ॥ 3 ॥

vyāsāya viṣṇu rūpāya vyāsarūpāya viṣṇavē ।   
namō vai brahmanidhayē vāsiṣṭhāya namō namaḥ ॥ 4 ॥

avikārāya śuddhāya nityāya paramātmanē ।   
sadaika rūpa rūpāya viṣṇavē sarvajiṣṇavē ॥ 5 ॥

yasya smaraṇamātrēṇa janmasaṃsārabandhanāt ।   
vimuchyatē namastasmai viṣṇavē prabhaviṣṇavē ॥ 6 ॥

ōṃ namō viṣṇavē prabhaviṣṇavē ।   

**śrī vaiśampāyana uvācha**  
śrutvā dharmā naśēṣēṇa pāvanāni cha sarvaśaḥ ।  
yudhiṣṭhiraḥ śāntanavaṃ punarēvābhya bhāṣata ॥ 7 ॥

**yudhiṣṭhira uvācha**  
kimēkaṃ daivataṃ lōkē kiṃ vā'pyēkaṃ parāyaṇaṃ ।  
stuvantaḥ kaṃ kamarchantaḥ prāpnuyurmānavāḥ śubham ॥ 8 ॥

kō dharmaḥ sarvadharmāṇāṃ bhavataḥ paramō mataḥ ।   
kiṃ japanmuchyatē janturjanmasaṃsāra bandhanāt ॥ 9 ॥

**śrī bhīṣma uvācha**  
jagatprabhuṃ dēvadēva manantaṃ puruṣōttamam ।   
stuvannāma sahasrēṇa puruṣaḥ satatōtthitaḥ ॥ 10 ॥

tamēva chārchayannityaṃ bhaktyā puruṣamavyayam ।   
dhyāyan stuvannamasyaṃścha yajamānastamēva cha ॥ 11 ॥

anādi nidhanaṃ viṣṇuṃ sarvalōka mahēśvaram ।   
lōkādhyakṣaṃ stuvannityaṃ sarva duḥkhātigō bhavēt ॥ 12 ॥

brahmaṇyaṃ sarva dharmajñaṃ lōkānāṃ kīrti vardhanam ।   
lōkanāthaṃ mahadbhūtaṃ sarvabhūta bhavōdbhavam॥ 13 ॥

ēṣa mē sarva dharmāṇāṃ dharmō'dhika tamōmataḥ ।   
yadbhaktyā puṇḍarīkākṣaṃ stavairarchēnnaraḥ sadā ॥ 14 ॥

paramaṃ yō mahattējaḥ paramaṃ yō mahattapaḥ ।   
paramaṃ yō mahadbrahma paramaṃ yaḥ parāyaṇam ॥ 15 ॥

pavitrāṇāṃ pavitraṃ yō maṅgaḻānāṃ cha maṅgaḻam ।   
daivataṃ dēvatānāṃ cha bhūtānāṃ yō'vyayaḥ pitā ॥ 16 ॥

yataḥ sarvāṇi bhūtāni bhavantyādi yugāgamē ।   
yasmiṃścha pralayaṃ yānti punarēva yugakṣayē ॥ 17 ॥

tasya lōka pradhānasya jagannāthasya bhūpatē ।   
viṣṇōrnāma sahasraṃ mē śruṇu pāpa bhayāpaham ॥ 18 ॥

yāni nāmāni gauṇāni vikhyātāni mahātmanaḥ ।   
ṛṣibhiḥ parigītāni tāni vakṣyāmi bhūtayē ॥ 19 ॥

ṛṣirnāmnāṃ sahasrasya vēdavyāsō mahāmuniḥ ।  
Chandō'nuṣṭup tathā dēvō bhagavān dēvakīsutaḥ ॥ 20 ॥

amṛtāṃ śūdbhavō bījaṃ śaktirdēvakinandanaḥ ।   
trisāmā hṛdayaṃ tasya śāntyarthē viniyujyatē ॥ 21 ॥

viṣṇuṃ jiṣṇuṃ mahāviṣṇuṃ prabhaviṣṇuṃ mahēśvaram ।  
anēkarūpa daityāntaṃ namāmi puruṣōttamam ॥ 22 ॥

asya śrī viṣṇōrdivya sahasranāma stōtra mahāmantrasya ॥  
śrī vēdavyāsō bhagavān ṛṣiḥ ।   
anuṣṭup Chandaḥ ।   
śrīmahāviṣṇuḥ paramātmā śrīmannārāyaṇō dēvatā ।   
amṛtāṃśūdbhavō bhānuriti bījam ।   
dēvakīnandanaḥ sraṣṭēti śaktiḥ ।   
udbhavaḥ, kṣōbhaṇō dēva iti paramōmantraḥ ।   
śaṅkhabhṛnnandakī chakrīti kīlakam ।   
śār​ṅgadhanvā gadādhara ityastram ।   
rathāṅgapāṇi rakṣōbhya iti nētram ।   
trisāmāsāmagaḥ sāmēti kavacham ।   
ānandaṃ parabrahmēti yōniḥ ।   
ṛtussudarśanaḥ kāla iti digbandhaḥ ॥  
śrīviśvarūpa iti dhyānam ।   
śrī mahāviṣṇu prītyarthē sahasranāma japē pārāyaṇē viniyōgaḥ ।   

**dhyānam**  
kṣīrōdhanvatpradēśē śuchimaṇi-vilasa-tsaikatē-mauktikānāṃ  
mālā-kL​iptāsanasthaḥ sphaṭika-maṇinibhai-rmauktikai-rmaṇḍitāṅgaḥ ।   
śubhrai-rabhrai-radabhrai-ruparivirachitai-rmukta pīyūṣa varṣaiḥ  
ānandī naḥ punīyā-darinalinagadā śaṅkhapāṇi-rmukundaḥ ॥ 1 ॥  

bhūḥ pādau yasya nābhirviya-dasura nilaśchandra sūryau cha nētrē  
karṇāvāśāḥ śirōdyaurmukhamapi dahanō yasya vāstēyamabdhiḥ ।   
antaḥsthaṃ yasya viśvaṃ sura narakhagagōbhōgi gandharvadaityaiḥ  
chitraṃ raṃ ramyatē taṃ tribhuvana vapuśaṃ viṣṇumīśaṃ namāmi ॥ 2 ॥  

**ōṃ namō bhagavatē vāsudēvāya !**  

śāntākāraṃ bhujagaśayanaṃ padmanābhaṃ surēśaṃ  
viśvādhāraṃ gaganasadṛśaṃ mēghavarṇaṃ śubhāṅgam ।  
lakṣmīkāntaṃ kamalanayanaṃ yōgihṛrdhyānagamyam  
vandē viṣṇuṃ bhavabhayaharaṃ sarvalōkaikanātham ॥ 3 ॥

mēghaśyāmaṃ pītakauśēyavāsaṃ  
śrīvatsākaṃ kaustubhōdbhāsitāṅgam ।     
puṇyōpētaṃ puṇḍarīkāyatākṣaṃ  
viṣṇuṃ vandē sarvalōkaikanātham ॥ 4 ॥

namaḥ samasta bhūtānāṃ ādi bhūtāya bhūbhṛtē ।   
anēkarūpa rūpāya viṣṇavē prabhaviṣṇavē ॥ 5 ॥  

saśaṅkhachakraṃ sakirīṭakuṇḍalaṃ  
sapītavastraṃ sarasīruhēkṣaṇam ।   
sahāra vakṣaḥsthala śōbhi kaustubhaṃ  
namāmi viṣṇuṃ śirasā chaturbhujam ॥ 6 ॥

Chāyāyāṃ pārijātasya hēmasiṃhāsanōpari ।  
āsīnamambudaśyāmamāyatākṣamalaṅkṛtam ॥ 7 ॥

chandrānanaṃ chaturbāhuṃ śrīvatsāṅkita vakṣasam । 
rukmiṇī satyabhāmābhyāṃ sahitaṃ kṛṣṇamāśrayē ॥ 8 ॥  

## stōtram

**ōm** viśvaṃ viṣṇurvaṣaṭkārō bhūtabhavyabhavatprabhuḥ ।   
bhūtakṛdbhūtabhṛdbhāvō bhūtātmā bhūtabhāvanaḥ ॥ 1 ॥

pūtātmā paramātmā cha muktānāṃ paramāgatiḥ ।   
avyayaḥ puruṣaḥ sākṣī kṣētrajñō'kṣara ēva cha ॥ 2 ॥

yōgō yōgavidāṃ nētā pradhāna puruṣēśvaraḥ ।   
nārasiṃhavapuḥ śrīmān kēśavaḥ puruṣōttamaḥ ॥ 3 ॥

sarvaḥ śarvaḥ śivaḥ sthāṇurbhūtādirnidhiravyayaḥ ।   
sambhavō bhāvanō bhartā prabhavaḥ prabhurīśvaraḥ ॥ 4 ॥

svayambhūḥ śambhurādityaḥ puṣkarākṣō mahāsvanaḥ ।   
anādinidhanō dhātā vidhātā dhāturuttamaḥ ॥ 5 ॥

apramēyō hṛṣīkēśaḥ padmanābhō'maraprabhuḥ ।   
viśvakarmā manustvaṣṭā sthaviṣṭhaḥ sthavirō dhruvaḥ ॥ 6 ॥

agrāhyaḥ śāśvatō kṛṣṇō lōhitākṣaḥ pratardanaḥ ।   
prabhūtastrikakubdhāma pavitraṃ maṅgaḻaṃ param ॥ 7 ॥

īśānaḥ prāṇadaḥ prāṇō jyēṣṭhaḥ śrēṣṭhaḥ prajāpatiḥ ।   
hiraṇyagarbhō bhūgarbhō mādhavō madhusūdanaḥ ॥ 8 ॥

īśvarō vikramīdhanvī mēdhāvī vikramaḥ kramaḥ ।   
anuttamō durādharṣaḥ kṛtajñaḥ kṛtirātmavān ॥ 9 ॥

surēśaḥ śaraṇaṃ śarma viśvarētāḥ prajābhavaḥ ।   
ahassaṃvatsarō vyāḻaḥ pratyayaḥ sarvadarśanaḥ ॥ 10 ॥

ajassarvēśvaraḥ siddhaḥ siddhiḥ sarvādirachyutaḥ ।   
vṛṣākapiramēyātmā sarvayōgavinissṛtaḥ ॥ 11 ॥

vasurvasumanāḥ satyaḥ samātmā sammitassamaḥ ।   
amōghaḥ puṇḍarīkākṣō vṛṣakarmā vṛṣākṛtiḥ ॥ 12 ॥

rudrō bahuśirā babhrurviśvayōniḥ śuchiśravāḥ ।   
amṛtaḥ śāśvatasthāṇurvarārōhō mahātapāḥ ॥ 13 ॥

sarvagaḥ sarva vidbhānurviṣvaksēnō janārdanaḥ ।   
vēdō vēdavidavyaṅgō vēdāṅgō vēdavitkaviḥ ॥ 14 ॥

lōkādhyakṣaḥ surādhyakṣō dharmādhyakṣaḥ kṛtākṛtaḥ ।   
chaturātmā chaturvyūhaśchaturdaṃṣṭraśchaturbhujaḥ ॥ 15 ॥

bhrājiṣṇurbhōjanaṃ bhōktā sahiṣṇurjagadādijaḥ ।   
anaghō vijayō jētā viśvayōniḥ punarvasuḥ ॥ 16 ॥

upēndrō vāmanaḥ prāṃśuramōghaḥ śuchirūrjitaḥ ।   
atīndraḥ saṅgrahaḥ sargō dhṛtātmā niyamō yamaḥ ॥ 17 ॥

vēdyō vaidyaḥ sadāyōgī vīrahā mādhavō madhuḥ ।   
atīndriyō mahāmāyō mahōtsāhō mahābalaḥ ॥ 18 ॥

mahābuddhirmahāvīryō mahāśaktirmahādyutiḥ ।   
anirdēśyavapuḥ śrīmānamēyātmā mahādridhṛk ॥ 19 ॥

mahēśvāsō mahībhartā śrīnivāsaḥ satāṅgatiḥ ।   
aniruddhaḥ surānandō gōvindō gōvidāṃ patiḥ ॥ 20 ॥

marīchirdamanō haṃsaḥ suparṇō bhujagōttamaḥ ।   
hiraṇyanābhaḥ sutapāḥ padmanābhaḥ prajāpatiḥ ॥ 21 ॥

amṛtyuḥ sarvadṛk siṃhaḥ sandhātā sandhimān sthiraḥ ।   
ajō durmarṣaṇaḥ śāstā viśrutātmā surārihā ॥ 22 ॥

gururgurutamō dhāma satyaḥ satyaparākramaḥ ।   
nimiṣō'nimiṣaḥ sragvī vāchaspatirudāradhīḥ ॥ 23 ॥

agraṇīgrāmaṇīḥ śrīmān nyāyō nētā samīraṇaḥ  
sahasramūrdhā viśvātmā sahasrākṣaḥ sahasrapāt ॥ 24 ॥

āvartanō nivṛttātmā saṃvṛtaḥ sampramardanaḥ ।   
ahaḥ saṃvartakō vahniranilō dharaṇīdharaḥ ॥ 25 ॥

suprasādaḥ prasannātmā viśvadhṛgviśvabhugvibhuḥ ।   
satkartā satkṛtaḥ sādhurjahnurnārāyaṇō naraḥ ॥ 26 ॥

asaṅkhyēyō'pramēyātmā viśiṣṭaḥ śiṣṭakṛchChuchiḥ ।   
siddhārthaḥ siddhasaṅkalpaḥ siddhidaḥ siddhi sādhanaḥ ॥ 27 ॥

vṛṣāhī vṛṣabhō viṣṇurvṛṣaparvā vṛṣōdaraḥ ।   
vardhanō vardhamānaścha viviktaḥ śrutisāgaraḥ ॥ 28 ॥

subhujō durdharō vāgmī mahēndrō vasudō vasuḥ ।   
naikarūpō bṛhadrūpaḥ śipiviṣṭaḥ prakāśanaḥ ॥ 29 ॥

ōjastējōdyutidharaḥ prakāśātmā pratāpanaḥ ।   
ṛddaḥ spaṣṭākṣarō mantraśchandrāṃśurbhāskaradyutiḥ ॥ 30 ॥

amṛtāṃśūdbhavō bhānuḥ śaśabinduḥ surēśvaraḥ ।   
auṣadhaṃ jagataḥ sētuḥ satyadharmaparākramaḥ ॥ 31 ॥

bhūtabhavyabhavannāthaḥ pavanaḥ pāvanō'nalaḥ ।   
kāmahā kāmakṛtkāntaḥ kāmaḥ kāmapradaḥ prabhuḥ ॥ 32 ॥

yugādi kṛdyugāvartō naikamāyō mahāśanaḥ ।   
adṛśyō vyaktarūpaścha sahasrajidanantajit ॥ 33 ॥

iṣṭō'viśiṣṭaḥ śiṣṭēṣṭaḥ śikhaṇḍī nahuṣō vṛṣaḥ ।   
krōdhahā krōdhakṛtkartā viśvabāhurmahīdharaḥ ॥ 34 ॥

achyutaḥ prathitaḥ prāṇaḥ prāṇadō vāsavānujaḥ ।   
apānnidhiradhiṣṭhānamapramattaḥ pratiṣṭhitaḥ ॥ 35 ॥

skandaḥ skandadharō dhuryō varadō vāyuvāhanaḥ ।   
vāsudēvō bṛhadbhānurādidēvaḥ purandharaḥ ॥ 36 ॥

aśōkastāraṇastāraḥ śūraḥ śaurirjanēśvaraḥ ।   
anukūlaḥ śatāvartaḥ padmī padmanibhēkṣaṇaḥ ॥ 37 ॥

padmanābhō'ravindākṣaḥ padmagarbhaḥ śarīrabhṛt ।   
mahardhirṛddhō vṛddhātmā mahākṣō garuḍadhvajaḥ ॥ 38 ॥

atulaḥ śarabhō bhīmaḥ samayajñō havirhariḥ ।   
sarvalakṣaṇalakṣaṇyō lakṣmīvān samitiñjayaḥ ॥ 39 ॥

vikṣarō rōhitō mārgō hēturdāmōdaraḥ sahaḥ ।   
mahīdharō mahābhāgō vēgavānamitāśanaḥ ॥ 40 ॥

udbhavaḥ, kṣōbhaṇō dēvaḥ śrīgarbhaḥ paramēśvaraḥ ।   
karaṇaṃ kāraṇaṃ kartā vikartā gahanō guhaḥ ॥ 41 ॥

vyavasāyō vyavasthānaḥ saṃsthānaḥ sthānadō dhruvaḥ ।   
parardhiḥ paramaspaṣṭaḥ tuṣṭaḥ puṣṭaḥ śubhēkṣaṇaḥ ॥ 42 ॥

rāmō virāmō virajō mārgōnēyō nayō'nayaḥ ।   
vīraḥ śaktimatāṃ śrēṣṭhō dharmōdharma viduttamaḥ ॥ 43 ॥

vaikuṇṭhaḥ puruṣaḥ prāṇaḥ prāṇadaḥ praṇavaḥ pṛthuḥ ।   
hiraṇyagarbhaḥ śatrughnō vyāptō vāyuradhōkṣajaḥ ॥ 44 ॥

ṛtuḥ sudarśanaḥ kālaḥ paramēṣṭhī parigrahaḥ ।   
ugraḥ saṃvatsarō dakṣō viśrāmō viśvadakṣiṇaḥ ॥ 45 ॥

vistāraḥ sthāvara sthāṇuḥ pramāṇaṃ bījamavyayam ।   
arthō'narthō mahākōśō mahābhōgō mahādhanaḥ ॥ 46 ॥

anirviṇṇaḥ sthaviṣṭhō bhūddharmayūpō mahāmakhaḥ ।   
nakṣatranēmirnakṣatrī kṣamaḥ, kṣāmaḥ samīhanaḥ ॥ 47 ॥

yajña ijyō mahējyaścha kratuḥ satraṃ satāṅgatiḥ ।   
sarvadarśī vimuktātmā sarvajñō jñānamuttamam ॥ 48 ॥

suvrataḥ sumukhaḥ sūkṣmaḥ sughōṣaḥ sukhadaḥ suhṛt ।   
manōharō jitakrōdhō vīra bāhurvidāraṇaḥ ॥ 49 ॥

svāpanaḥ svavaśō vyāpī naikātmā naikakarmakṛt ।     
vatsarō vatsalō vatsī ratnagarbhō dhanēśvaraḥ ॥ 50 ॥

dharmagubdharmakṛddharmī sadasatkṣaramakṣaram ॥  
avijñātā sahastrāṃśurvidhātā kṛtalakṣaṇaḥ ॥ 51 ॥

gabhastinēmiḥ sattvasthaḥ siṃhō bhūta mahēśvaraḥ ।   
ādidēvō mahādēvō dēvēśō dēvabhṛdguruḥ ॥ 52 ॥

uttarō gōpatirgōptā jñānagamyaḥ purātanaḥ ।   
śarīra bhūtabhṛd bhōktā kapīndrō bhūridakṣiṇaḥ ॥ 53 ॥

sōmapō'mṛtapaḥ sōmaḥ purujit purusattamaḥ ।   
vinayō jayaḥ satyasandhō dāśārhaḥ sātvatāṃ patiḥ ॥ 54 ॥

jīvō vinayitā sākṣī mukundō'mita vikramaḥ ।   
ambhōnidhiranantātmā mahōdadhi śayōntakaḥ ॥ 55 ॥

ajō mahārhaḥ svābhāvyō jitāmitraḥ pramōdanaḥ ।   
ānandō'nandanōnandaḥ satyadharmā trivikramaḥ ॥ 56 ॥

maharṣiḥ kapilāchāryaḥ kṛtajñō mēdinīpatiḥ ।   
tripadastridaśādhyakṣō mahāśṛṅgaḥ kṛtāntakṛt ॥ 57 ॥

mahāvarāhō gōvindaḥ suṣēṇaḥ kanakāṅgadī ।   
guhyō gabhīrō gahanō guptaśchakra gadādharaḥ ॥ 58 ॥

vēdhāḥ svāṅgō'jitaḥ kṛṣṇō dṛḍhaḥ saṅkarṣaṇō'chyutaḥ ।   
varuṇō vāruṇō vṛkṣaḥ puṣkarākṣō mahāmanāḥ ॥ 59 ॥

bhagavān bhagahā''nandī vanamālī halāyudhaḥ ।   
ādityō jyōtirādityaḥ sahiṣṇurgatisattamaḥ ॥ 60 ॥

sudhanvā khaṇḍaparaśurdāruṇō draviṇapradaḥ ।   
divaḥspṛk sarvadṛgvyāsō vāchaspatirayōnijaḥ ॥ 61 ॥

trisāmā sāmagaḥ sāma nirvāṇaṃ bhēṣajaṃ bhiṣak ।   
sanyāsakṛchChamaḥ śāntō niṣṭhā śāntiḥ parāyaṇam ॥ 62 ॥

śubhāṅgaḥ śāntidaḥ sraṣṭā kumudaḥ kuvalēśayaḥ ।   
gōhitō gōpatirgōptā vṛṣabhākṣō vṛṣapriyaḥ ॥ 63 ॥

anivartī nivṛttātmā saṅkṣēptā kṣēmakṛchChivaḥ ।   
śrīvatsavakṣāḥ śrīvāsaḥ śrīpatiḥ śrīmatāṃvaraḥ ॥ 64 ॥

śrīdaḥ śrīśaḥ śrīnivāsaḥ śrīnidhiḥ śrīvibhāvanaḥ ।   
śrīdharaḥ śrīkaraḥ śrēyaḥ śrīmā%%llōkatrayāśrayaḥ ॥ 65 ॥

svakṣaḥ svaṅgaḥ śatānandō nandirjyōtirgaṇēśvaraḥ ।   
vijitātmā'vidhēyātmā satkīrtichChinnasaṃśayaḥ ॥ 66 ॥

udīrṇaḥ sarvataśchakṣuranīśaḥ śāśvatasthiraḥ ।   
bhūśayō bhūṣaṇō bhūtirviśōkaḥ śōkanāśanaḥ ॥ 67 ॥

archiṣmānarchitaḥ kumbhō viśuddhātmā viśōdhanaḥ ।   
aniruddhō'pratirathaḥ pradyumnō'mitavikramaḥ ॥ 68 ॥

kālanēminihā vīraḥ śauriḥ śūrajanēśvaraḥ ।   
trilōkātmā trilōkēśaḥ kēśavaḥ kēśihā hariḥ ॥ 69 ॥

kāmadēvaḥ kāmapālaḥ kāmī kāntaḥ kṛtāgamaḥ ।   
anirdēśyavapurviṣṇurvīrō'nantō dhanañjayaḥ ॥ 70 ॥

brahmaṇyō brahmakṛd brahmā brahma brahmavivardhanaḥ ।   
brahmavid brāhmaṇō brahmī brahmajñō brāhmaṇapriyaḥ ॥ 71 ॥

mahākramō mahākarmā mahātējā mahōragaḥ ।   
mahākraturmahāyajvā mahāyajñō mahāhaviḥ ॥ 72 ॥

stavyaḥ stavapriyaḥ stōtraṃ stutiḥ stōtā raṇapriyaḥ ।   
pūrṇaḥ pūrayitā puṇyaḥ puṇyakīrtiranāmayaḥ ॥ 73 ॥

manōjavastīrthakarō vasurētā vasupradaḥ ।   
vasupradō vāsudēvō vasurvasumanā haviḥ ॥ 74 ॥

sadgatiḥ satkṛtiḥ sattā sadbhūtiḥ satparāyaṇaḥ ।   
śūrasēnō yaduśrēṣṭhaḥ sannivāsaḥ suyāmunaḥ ॥ 75 ॥

bhūtāvāsō vāsudēvaḥ sarvāsunilayō'nalaḥ ।   
darpahā darpadō dṛptō durdharō'thāparājitaḥ ॥ 76 ॥

viśvamūrtirmahāmūrtirdīptamūrtiramūrtimān ।   
anēkamūrtiravyaktaḥ śatamūrtiḥ śatānanaḥ ॥ 77 ॥

ēkō naikaḥ stavaḥ kaḥ kiṃ yattat padamanuttamam ।   
lōkabandhurlōkanāthō mādhavō bhaktavatsalaḥ ॥ 78 ॥

suvarṇavarṇō hēmāṅgō varāṅgaśchandanāṅgadī ।   
vīrahā viṣamaḥ śūnyō ghṛtāśīrachalaśchalaḥ ॥ 79 ॥

amānī mānadō mānyō lōkasvāmī trilōkadhṛt ।   
sumēdhā mēdhajō dhanyaḥ satyamēdhā dharādharaḥ ॥ 80 ॥

tējō'vṛṣō dyutidharaḥ sarvaśastrabhṛtāṃvaraḥ ।   
pragrahō nigrahō vyagrō naikaśṛṅgō gadāgrajaḥ ॥ 81 ॥

chaturmūrti śchaturbāhu śchaturvyūha śchaturgatiḥ ।   
chaturātmā chaturbhāvaśchaturvēdavidēkapāt ॥ 82 ॥

samāvartō'nivṛttātmā durjayō duratikramaḥ ।   
durlabhō durgamō durgō durāvāsō durārihā ॥ 83 ॥

śubhāṅgō lōkasāraṅgaḥ sutantustantuvardhanaḥ ।   
indrakarmā mahākarmā kṛtakarmā kṛtāgamaḥ ॥ 84 ॥

udbhavaḥ sundaraḥ sundō ratnanābhaḥ sulōchanaḥ ।   
arkō vājasanaḥ śṛṅgī jayantaḥ sarvavijjayī ॥ 85 ॥

suvarṇabindurakṣōbhyaḥ sarvavāgīśvarēśvaraḥ ।   
mahāhṛdō mahāgartō mahābhūtō mahānidhiḥ ॥ 86 ॥

kumudaḥ kundaraḥ kundaḥ parjanyaḥ pāvanō'nilaḥ ।   
amṛtāśō'mṛtavapuḥ sarvajñaḥ sarvatōmukhaḥ ॥ 87 ॥

sulabhaḥ suvrataḥ siddhaḥ śatrujichChatrutāpanaḥ ।   
nyagrōdhō'dumbarō'śvatthaśchāṇūrāndhra niṣūdanaḥ ॥ 88 ॥

sahasrārchiḥ saptajihvaḥ saptaidhāḥ saptavāhanaḥ ।   
amūrtiranaghō'chintyō bhayakṛdbhayanāśanaḥ ॥ 89 ॥

aṇurbṛhatkṛśaḥ sthūlō guṇabhṛnnirguṇō mahān ।   
adhṛtaḥ svadhṛtaḥ svāsyaḥ prāgvaṃśō vaṃśavardhanaḥ ॥ 90 ॥

bhārabhṛt kathitō yōgī yōgīśaḥ sarvakāmadaḥ ।   
āśramaḥ śramaṇaḥ, kṣāmaḥ suparṇō vāyuvāhanaḥ ॥ 91 ॥

dhanurdharō dhanurvēdō daṇḍō damayitā damaḥ ।   
aparājitaḥ sarvasahō niyantā'niyamō'yamaḥ ॥ 92 ॥

sattvavān sāttvikaḥ satyaḥ satyadharmaparāyaṇaḥ ।   
abhiprāyaḥ priyārhō'rhaḥ priyakṛt prītivardhanaḥ ॥ 93 ॥

vihāyasagatirjyōtiḥ suruchirhutabhugvibhuḥ ।   
ravirvirōchanaḥ sūryaḥ savitā ravilōchanaḥ ॥ 94 ॥

anantō hutabhugbhōktā sukhadō naikajō'grajaḥ ।   
anirviṇṇaḥ sadāmarṣī lōkadhiṣṭhānamadbhutaḥ ॥ 95 ॥

sanātsanātanatamaḥ kapilaḥ kapiravyayaḥ ।   
svastidaḥ svastikṛtsvastiḥ svastibhuk svastidakṣiṇaḥ ॥ 96 ॥

araudraḥ kuṇḍalī chakrī vikramyūrjitaśāsanaḥ ।   
śabdātigaḥ śabdasahaḥ śiśiraḥ śarvarīkaraḥ ॥ 97 ॥

akrūraḥ pēśalō dakṣō dakṣiṇaḥ, kṣamiṇāṃvaraḥ ।   
vidvattamō vītabhayaḥ puṇyaśravaṇakīrtanaḥ ॥ 98 ॥

uttāraṇō duṣkṛtihā puṇyō duḥsvapnanāśanaḥ ।   
vīrahā rakṣaṇaḥ santō jīvanaḥ paryavasthitaḥ ॥ 99 ॥

anantarūpō'nanta śrīrjitamanyurbhayāpahaḥ ।   
chaturaśrō gabhīrātmā vidiśō vyādiśō diśaḥ ॥ 100 ॥

anādirbhūrbhuvō lakṣmīḥ suvīrō ruchirāṅgadaḥ ।   
jananō janajanmādirbhīmō bhīmaparākramaḥ ॥ 101 ॥

ādhāranilayō'dhātā puṣpahāsaḥ prajāgaraḥ ।   
ūrdhvagaḥ satpathāchāraḥ prāṇadaḥ praṇavaḥ paṇaḥ ॥ 102 ॥

pramāṇaṃ prāṇanilayaḥ prāṇabhṛt prāṇajīvanaḥ ।   
tattvaṃ tattvavidēkātmā janmamṛtyujarātigaḥ ॥ 103 ॥

bhūrbhuvaḥ svastarustāraḥ savitā prapitāmahaḥ ।   
yajñō yajñapatiryajvā yajñāṅgō yajñavāhanaḥ ॥ 104 ॥

yajñabhṛd yajñakṛd yajñī yajñabhuk yajñasādhanaḥ ।   
yajñāntakṛd yajñaguhyamannamannāda ēva cha ॥ 105 ॥

ātmayōniḥ svayañjātō vaikhānaḥ sāmagāyanaḥ ।   
dēvakīnandanaḥ sraṣṭā kṣitīśaḥ pāpanāśanaḥ ॥ 106 ॥

śaṅkhabhṛnnandakī chakrī śārṅgadhanvā gadādharaḥ ।   
rathāṅgapāṇirakṣōbhyaḥ sarvapraharaṇāyudhaḥ ॥ 107 ॥  
śrī sarvapraharaṇāyudha ōṃ nama iti ।   

<strong>vanamālī gadī śār​ṅgī śaṅkhī chakrī cha nandakī ।   
śrīmānnārāyaṇō viṣṇurvāsudēvō'bhirakṣatu ॥ 108 ॥</strong>  
śrī vāsudēvō'bhirakṣatu ōṃ nama iti ।   

## uttara pīṭhikā

phalaśrutiḥ
itīdaṃ kīrtanīyasya kēśavasya mahātmanaḥ ।   
nāmnāṃ sahasraṃ divyānāmaśēṣēṇa prakīrtitam। ॥ 1 ॥

ya idaṃ śṛṇuyānnityaṃ yaśchāpi parikīrtayēt॥
nāśubhaṃ prāpnuyāt kiñchitsō'mutrēha cha mānavaḥ ॥ 2 ॥

vēdāntagō brāhmaṇaḥ syāt kṣatriyō vijayī bhavēt ।   
vaiśyō dhanasamṛddhaḥ syāt śūdraḥ sukhamavāpnuyāt ॥ 3 ॥

dharmārthī prāpnuyāddharmamarthārthī chārthamāpnuyāt ।   
kāmānavāpnuyāt kāmī prajārthī prāpnuyātprajām। ॥ 4 ॥

bhaktimān yaḥ sadōtthāya śuchistadgatamānasaḥ ।   
sahasraṃ vāsudēvasya nāmnāmētat prakīrtayēt ॥ 5 ॥

yaśaḥ prāpnōti vipulaṃ yātiprādhānyamēva cha ।   
achalāṃ śriyamāpnōti śrēyaḥ prāpnōtyanuttamam। ॥ 6 ॥

na bhayaṃ kvachidāpnōti vīryaṃ tējaścha vindati ।   
bhavatyarōgō dyutimān balarūpa guṇānvitaḥ ॥ 7 ॥

rōgārtō muchyatē rōgādbaddhō muchyēta bandhanāt ।   
bhayānmuchyēta bhītastu muchyētāpanna āpadaḥ ॥ 8 ॥

durgāṇyatitaratyāśu puruṣaḥ puruṣōttamam ।   
stuvannāmasahasrēṇa nityaṃ bhaktisamanvitaḥ ॥ 9 ॥

vāsudēvāśrayō martyō vāsudēvaparāyaṇaḥ ।   
sarvapāpaviśuddhātmā yāti brahma sanātanam। ॥ 10 ॥

na vāsudēva bhaktānāmaśubhaṃ vidyatē kvachit ।   
janmamṛtyujarāvyādhibhayaṃ naivōpajāyatē ॥ 11 ॥

imaṃ stavamadhīyānaḥ śraddhābhaktisamanvitaḥ ।   
yujyētātma sukhakṣānti śrīdhṛti smṛti kīrtibhiḥ ॥ 12 ॥

na krōdhō na cha mātsaryaṃ na lōbhō nāśubhāmatiḥ ।   
bhavanti kṛtapuṇyānāṃ bhaktānāṃ puruṣōttamē ॥ 13 ॥

dyauḥ sachandrārkanakṣatrā khaṃ diśō bhūrmahōdadhiḥ ।   
vāsudēvasya vīryēṇa vidhṛtāni mahātmanaḥ ॥ 14 ॥

sasurāsuragandharvaṃ sayakṣōragarākṣasam ।   
jagadvaśē vartatēdaṃ kṛṣṇasya sa charācharam। ॥ 15 ॥

indriyāṇi manōbuddhiḥ sattvaṃ tējō balaṃ dhṛtiḥ ।   
vāsudēvātmakānyāhuḥ, kṣētraṃ kṣētrajña ēva cha ॥ 16 ॥

sarvāgamānāmāchāraḥ prathamaṃ parikalpatē ।   
āchāraprabhavō dharmō dharmasya prabhurachyutaḥ ॥ 17 ॥

ṛṣayaḥ pitarō dēvā mahābhūtāni dhātavaḥ ।   
jaṅgamājaṅgamaṃ chēdaṃ jagannārāyaṇōdbhavam ॥ 18 ॥

yōgōjñānaṃ tathā sāṅkhyaṃ vidyāḥ śilpādikarma cha ।   
vēdāḥ śāstrāṇi vijñānamētatsarvaṃ janārdanāt ॥ 19 ॥

ēkō viṣṇurmahadbhūtaṃ pṛthagbhūtānyanēkaśaḥ ।   
trīṃlōkānvyāpya bhūtātmā bhuṅktē viśvabhugavyayaḥ ॥ 20 ॥

imaṃ stavaṃ bhagavatō viṣṇōrvyāsēna kīrtitam ।   
paṭhēdya ichchētpuruṣaḥ śrēyaḥ prāptuṃ sukhāni cha ॥ 21 ॥

viśvēśvaramajaṃ dēvaṃ jagataḥ prabhumavyayam ।  
bhajanti yē puṣkarākṣaṃ na tē yānti parābhavam ॥ 22 ॥
na tē yānti parābhavaṃ ōṃ nama iti ।   

**arjuna uvācha**  
padmapatra viśālākṣa padmanābha surōttama ।   
bhaktānā manuraktānāṃ trātā bhava janārdana ॥ 23 ॥

**śrībhagavānuvācha**  
yō māṃ nāmasahasrēṇa stōtumichChati pāṇḍava ।   
sō'hamēkēna ślōkēna stuta ēva na saṃśayaḥ ॥ 24 ॥
stuta ēva na saṃśaya ōṃ nama iti ।   

**vyāsa uvācha**  
vāsanādvāsudēvasya vāsitaṃ bhuvanatrayam ।   
sarvabhūtanivāsō'si vāsudēva namō'stu tē ॥ 25 ॥
śrīvāsudēva namōstuta ōṃ nama iti ।   

**pārvatyuvācha**  
kēnōpāyēna laghunā viṣṇōrnāmasahasrakam ।   
paṭhyatē paṇḍitairnityaṃ śrōtumichChāmyahaṃ prabhō ॥ 26 ॥

**īśvara uvācha**  
**śrīrāma rāma rāmēti ramē rāmē manōramē ।**  
**sahasranāma tattulyaṃ rāmanāma varānanē ॥ 27 ॥**  
**śrīrāma nāma varānana ōṃ nama iti ।**   

**brahmōvācha**  
namō'stvanantāya sahasramūrtayē sahasrapādākṣiśirōrubāhavē ।   
sahasranāmnē puruṣāya śāśvatē sahasrakōṭī yugadhāriṇē namaḥ ॥ 28 ॥  
śrī sahasrakōṭī yugadhāriṇē nama ōṃ nama iti ।   

**sañjaya uvācha**  
yatra yōgēśvaraḥ kṛṣṇō yatra pārthō dhanurdharaḥ ।   
tatra śrīrvijayō bhūtirdhruvā nītirmatirmama ॥ 29 ॥

**śrī bhagavān uvācha**  
ananyāśchintayantō māṃ yē janāḥ paryupāsatē ।   
tēṣāṃ nityābhiyuktānāṃ yōgakṣēmaṃ vahāmyaham। ॥ 30 ॥

paritrāṇāya sādhūnāṃ vināśāya cha duṣkṛtām ।   
dharmasaṃsthāpanārthāya sambhavāmi yugē yugē ॥ 31 ॥

ārtāḥ viṣaṇṇāḥ śithilāścha bhītāḥ ghōrēṣu cha vyādhiṣu vartamānāḥ ।   
saṅkīrtya nārāyaṇaśabdamātraṃ vimuktaduḥkhāḥ sukhinō bhavanti ॥ 32 ॥

<strong>kāyēna vāchā manasēndriyairvā buddhyātmanā vā prakṛtēḥ svabhāvāt ।   
karōmi yadyatsakalaṃ parasmai nārāyaṇāyēti samarpayāmi ॥ 33 ॥</strong>